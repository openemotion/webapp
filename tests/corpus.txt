אני בחורה בת ארבעים ושתיים, אמא לשני ילדים מקסימים בני שלוש וחצי וארבע וחצי. מרגישה בודדה ודחויה, מנסה ליצור קשרים ולא מצליחה. כל היום אני בעצבים ולרוב זה יוצא על הילדים. יש לציין שאני עובדת, אך אין לי חברות חוץ מבעבודה. כמו כן אני מנסה ליצור קשרים עם הורים של הילדים בגן אך גם לא מצליחה. האם יש בי משהוא דפוק? זהו, אני כבר על סף יאוש. המצב הזה קשה לי נורא ואני פוחדת שגם לילדים שלי יהיה אותו מצב.
התרגשתי לקרוא את השיתוף הכואב שלך, אני שומעת את המצוקה, האיכפתיות ואהבה לילדים שלך. מאוד אמיץ מצידך לשתף בכזו כנות, מודעות ורגישות. ספרי לי מה קורה במפגשים עם האנשים מולם את מרגישה דחוייה: מה את אומרת, איך את מגיבה, אילו מחשבות מסתובבות לך בראש, לפני, בזמן ואחרי המפגש.
ושאלה נוספת, יש אנשים מולם את מרגישה אהובה? רצוייה?
כמה מילים על טיפול בהתכתבות, בגלל שאנחנו עוד לא מכירות אחת את השנייה, חשוב שתגידי כל מה שעולה לך מולי ומול הטיפול בנוסף לתהליך שאנחנו נכנסות אליו. כלומר אם את מרגישה שהטיפול מתקדם לאט מידי, מהר מידי, לא הבנתי אותך וכל דבר אחר, תספרי לי על זה וככה נתפור את הטיפול בהתכתבות כמה שיותר למידותייך, בהתאם לזמינות וליכולות שלי.
תודה על התייחסותך. יתכן שאני לא אדע להסביר את מה שקורה, אבל אני אשתדל להיות הכי קרובה לרגשות שלי. אני אנסה לתת לך סיטואציה מסוימת בה אני מרגישה דחויה. בני הוזמן ליום הולדת של ילד בגן שהתקיים במשחקיה. כמובן שהלכתי והילדים שיחקו ואני ישבתי עם כל האמהות. הרגשתי חוסר שייכות ובכל זאת ניסיתי להתקרב וליצור קשר, אך הרגשתי שהם שדיברו איתי מתוך נימוס ולא כי באמת רוצות להיות בקשר. כשאני פוגשת אותם בגן אין בינינו יותר משלום שלום. שם גם ראיתי שיש קבוצות של הורים שדיברו על דברים יותר פרטיים ביחד, שזה אומר שהם יותר חברים מילדים שהגיעו עם הורים אחרים. כמו כן הם רוצים שיעשו מפגשים בינהם ויצאו לבלות ביחד עם הילדים. אני ניסיתי לזרום איתם אך הרגשתי עצמי לא שייכת. לגבי אנשים שאני מרגישה רצויה- לא ממש. 
הסיטואציה שאת מתארת נפוצה מאוד, במיוחד אצל אנשים עם עולם פנימי עשיר, מלאי תוכן ומודעות אישית. הפוך על הפוך :-) אפשר לומר את זה עלייך?
האם את רוצה להיות איתן בקשר? עם כולן? או עם אחת ספציפית שעינינה אותך?
ולמה בעצם את רוצה להיות איתה/איתן בקשר? נסי לחשוב, מה האינטרס/עיניין/משיכה שלך בהן?
אני לא רוצה להיות בקשר עם כולם, מה שאני רוצה לבנות קשר עם אחת או שניים.
אני רוצה שיהיה לי חברה שאוכל לחלוק יחד איתה חוויות על הטוב ועל הרע, לספר לה דברים, לצאת סתם לשתות קפה, לבלות יחד עם הילדים, לארח אותה, לצאת לבלות ביחד עם המשפחה - את יודעת חברה טובה, להקשיב לה שתספר לי דברים וכו'. אני זקוקה לכתף של חברה.
יש לציין שבעלי הוא אדם נחמד, מאוד אדם טוב ואבא טוב, אבל לצערי אינו יודע להקשיב. המחשבות שלו שונות מאד משלי וכשאני אומרת משהו שלא מתאים לו או הפוך מדעתו אז הוא כבר לא מדבר ואומר שאני חופרת, לכן אני זקוקה לחברה.
הרעיון נשמע כהתחלה טובה אך הוא גולמי מידי ולכן לא יכול להתקיים במציאות. באימון כשבונים תכנית צריך להיות חזון ברור ומפורט ככל האפשר.
תבחרי מטרה לעוד שנה, למשל שיהיו לי שתי חברות נשואות והמשפחות יפגשו פעמיים בשבוע...
והפירוט: איך זה נוצר כל שבוע מה את עושה כדי שזה יקרה.
דבר נוסף, לא הבנתי מי מהנשים שם שמעניינת אותך. כי אם זה משהו כללי זה גם לא יקרה. מרוב שיש הרבה עצים ביער, לא רואים את העץ הבודד... הפכתי את את המשפט לטובתי, הבנת?
את צריכה לבחור אחת. "ללכת על כולם", זה לא אופצייה ריאלית, זה אף פעם לא יקרה ותמשיכי להתאכזב.
חשוב לא פחות שאת בוחרת על אחת, לוותר במודע ועם כוונה מלאה על כל השאר. לא להמשיך להתאכזב שם.
דבר נוסף ואחרון. מה הרווח של האישה בה בחרת (נסי להסתכל מהעיניים שלה), במה היא זקוקה לך, מה את יכולה לתרום לה? כשמתחילים קשר יותר קל להתחיל שיש לך מה לתת ולא לקבל, הקבלה תגיע ("צריכה כתף") אבל תצטרכי סבלנות.
הסימפטום של הקצר התקשורתי חוזר גם עם בעלך. אני אומרת סימפטום כי זה לא שורש העיניין וזה בטח חוזר על עצמו בעוד מקומות. האם את זוכרת זמן בעברך שלא היו לך בעיות תקשורת/ קושי ביצירת קשר?
אני מאד רוצה להודות לך על זה שאת מתייחסת אלי.
אני רוצה לספר לך משהו שהיה לי בילדות שבבית ספר גם לא היו לי חברות טובות שהיו באים אלי או שהיתי הולכת אליהן, לא זכור לי חברה מבית הספר. בגליאים 22 עד 27 פיתחתי קשרים חברתיים למעט זמן ושוב לא הצלחתי לשמור עליהם. אני זוכרת בילדות שלי היה לאחיות שלי חברות שהיו באים אלינו ואחיות שלי הולכות אליהן ושמרו על קשר רב זמן. ולי אף פעם לא היה, חוץ מגיל 22 עד 27 אולי וגם היתה חברות אנטרסנטית כי הם רצו ממני משהוא מסויים. ברגע שהשיגו את רצונם זה נגמר.
אני מאד חוששת שיש בי משהוא שאנשים לא רוצים להיות בקרבתי להרבה זמן, מספיק להם להיות בקשר שטחי בלבד ולא לפתח את זה יותר מדי.
יעל, אני מאד מצערת שאני נשמעת שלילית, אני לא רוצה להיות כזו אבל אני במצב שאני מרגישה עצמי צבועה קשה לי מאד מבפנים. ואני מנסה להראות שהכל בסדר כלפי חוץ ולא מראה רגשות אמיתיות. אני מרגישה שאני מסוגלת לספר לך דברים כי את לא מכירה אותי. אבל את יודעת, עצם העובדה שאני יכלה לספר דברים כאלה זה מעודד אותי לשים אצבע על הדברים הדפוקים בי ולספר שיש בי אולי דברים לא טובים, אולי לבדוק למה אני לא מצליחה, אולי אני מפחדת מקשרים אמיתיים, אולי אני מרגישה שאני דחויה כי לא הרגשתי אהובה בבית.
יש לציין שאני שלישית מתוך 6 אחים. אף פעם הוריי לא פרגנו לי בדבר ולא אמרו לי שהם אוהבים אותי. תמיד הייתי הילדה הרעה והבכיינית שבוכה מכל דבר ועל סתם. נסיתי למשוך תשומת לב דרך דברים שליליים כי לא היה לי משהוא חיובי. אני מנסה לא לעשות את הטעות הזו עם הילדים שלי, אבל לצערי בלי להרגיש אני עושה טעויות, אבל אחרי זה אני מתקנת
אותם ואני מרגישה חסרת ביטחון איתם. קשה לי מאד עם זה. וכמו כן בקשרים רומנטיים לא הצלחתי. כל בחור שיצאתי איתו הוא זה שנפרד ממני לאחר זמן מסויים בטענה שזה לא מתאים. אני רוצה לציין שהתחתנתי עם בעלי בגיל 32 ואם את שואלת אותי לא זה מה שהייתי באמת רוצה.
אבל אין ברירה, רציתי מאד ילדים ובית משלי. למזלי הוא בחור טוב ואוהב אותי ומעריך אותי אבל לא יודע להקשיב כי הוא אדם כזה. לדעתי גם לו לא הקשיבו בבית.
רוצה עזרתך לכל המלחמות שבתוכי ורוצה ללמוד לאהוב את עצמי לפחות.
אמרתי לך שאת חכמה! המשפט האחרון שאמרת הוא המפתח להכל. אם את לא אוהבת אותך, את משדרת את זה החוצה ואנשים קולטים אנרגיה שלילית ומתרחקים בלי לדעת למה אפילו.
למה את לא אוהבת את עצמך? מה עשית רע?
בוקר טוב יעל, אני לא יודעת למה אני לא אוהבת את עצמי ואיך אני אמורה לאהוב אותה ולהעריך את עצמי. יתכן שככה לימדו אותי. אני מאד רוצה טיפים ממך איך להתחיל את זה ואיך להפגין זאת החוצה.
אני מאוד שמחה שאת כה כנה איתי ועם עצמך בעיקר. כשאנחנו יודעים מה הבעיה, על מה רוצים לעבוד הרבה יותר קל לעבוד על זה :-)
נושא של אהבה עצמית הוא נושא ענק ולדעתי הוא שיעור החיים הכי משמעותי שעל התרבות שלנו לעבור.
לפנינו שתי אופציות המשך:
מכיוון שתהליך זה הוא ארוך, משמעותי ומאוד עמוק- אני ממליצה על מעבר לטיפול בקליניקה, מה שמאפשר התקדמות מהירה יותר, עמוקה יותר ושימוש בכלים מגוונים יותר מהתכתבות. גם תהליך בקליניקה לא יהיה קצר, ויארוך להערכתי 3 חודשים, עד לקפיצת מדרגה משמעותית בה תראי ותחושי שינוי משמעותי ונעים בכל תחומי החיים.
האפשרות השנייה היא להמשיך בהתכתבות ולהתקדם לאט לאט. 
אני מאמינה שזה שלב נכון להעלות כיתה ולקחת את פרוייקט החיים הזה ברצינות הראוייה לו, ולך.
מצד אחד אני רוצה להתקדם מהר יותר ומצד שני אני מאד חוששת שלא אצליח לדבר על רגשות אמיתיים פנים מול פנים. יתכן שאני מספרת לך הכל כי אני לא רואה אותך. אני כותבת לך הכל. כשאני מדברת עם מישהו ומספרת על מה שיש לי בפנים, אני פשוט מתחילה לבכות. נסיתי את זה ששברתי כמה פעמים עם הפסיכולוגית של בני הגדול בהדרכות הורים ובכל פעם דיברתי על הילדות שלי או על כל רגש פשוט היתי בוכה. נכון זה שחרר אותי קצת אבל בכל זאת יש דברים שלא סיפרתי לה כי אני מפחדת ולך סיפרתי כי לך אני כותבת. הרבה יותר נח לי לדבר על דברים קשים בהתכתבות ולא בעל פה. לצערי אני מאד חסרת ביטחון אבל בכל מקרה אני רוצה להודות לך על הכל כי הצלחתי לדבר על דברים שבחיים לא העזתי להגיד לאף אחד, אפילו אנשים קרובים. אני מרגישה שאני מאד אוהבת אותך וסומכת עלייך.
לבכות זה מעולה, זה חלק מהתהליך, ספגת הרבה רגשות שליליים במהלך החיים ולבכות אותם החוצה זו אחלה דרך לשחרר אותם. הטיפול שלי לא דומה לטיפול פסיכולוגי, יש המון חיבור לגוף, לתחושות ולרגשות - עבודת גוף-נפש, דברים שאי אפשר להעביר בהתכתבות.
אפשר להציב לנו למטרה משנית שתבשילי להגיע לטיפול ולמטרה ראשית לאהוב את עצמך. מסכימה?
בואי נצא לדרך.
חזון, זו ההתחלה, למה בכלל את רוצה לאהוב את עצמך?
חזון למטרה ראשית: ספרי לי על איך יראו חייך לאחר שנעבור את תהליך ההתאהבות בעצמך. שנה מהיום. 
וחזון למטרה המשנית: מה צריך לקרות כדי שארגיש בשלה לפנות לטיפול אימון רוחני אצל יעל?
אני מאד מתלבטת  אבל מה שכן אני מאד רוצה שינוי בחיים רוצה להפסיק עם חוסר הביטחון שיש בי.
כי בתכ'לס יש בי נקודות חזקות מאד שאני פוחדת לנצל. אני יכולה להגיד על עצמי סוף סוף כמה דברים טובים
אבל אני היום רוצה להתחיל בדבר קטן.
אני היום נכנסת לבוס שלי ומבקשת קידום בתפקיד כי מגיע לי בחסד (זה דבר שבחיים לא העזתי להגיד).
אני צריכה חיזוק ועידוד.
מאמי, את הטיפול איך אני מתחילה?
איפה ובמה זה כרוך?
מצדי אני רוצה שינוי כמה שיותר מהר.
בהצלחה היום! איזה יופי, מגיע לך ותקבלי! תבואי אליו ממקום בטוח ויודע מה את שווה, תכתבי לך את כל הדברים בהם את טובה, טרם המפגש.
טיפול, יש לי קליניקה במושב שורש ובגבעת שמואל, לבחירתך. טיפול יהיה פעם בשבוע, המחיר הוא 250 ש"ח לשעה וחצי.
את עומדת בצומת חיים, לקראת קפיצה גדולה ואני שמחה שבחרת בי ללוות אותך בדרך.
מאמי דיברתי עם הבוס שלי הוא עד יומיים יתן לי תשובה.
לגבי הטיפול, זה בעיה מבחינת מרחק כי אני חיפאית.
האם המחיר הוא לכל טיפול  או לחודש?
המחיר הוא לטיפול בודד של שעה וחצי בקליניקה.
אפשרות נוספת לשדרג את התמיכה הרגשית שלנו באינטרנט לטיפול ממש, ולא לבוא אלי כי המרחק אכן קריטי, היא לעשות טיפול בצ'ט. נקבע שעה מסויימת, נתיישב על המחשב יחד כל אחת ממקומה, אפשר בסקייפ או בגוגל טוק. פגישה אינטרנטית כזו עולה 150 ש"ח, והיא אורכת בד"כ 40-45 דקות.
ההבדל הגדול הוא בזמן המושקע והאפקט שתקבלי.
איך את מרגישה היום? אחרי שביקשת העלאה?
זה בעייתי טיפול דרך המחשב, גם כי אין מחשב בבית ולא נראה לי שזה היה טוב דרך האייפון.
אני דווקה מרגישה טוב, שהצלחתי לבקש קידום בלי לפחד.
אוקיי. שמחה לשמוע שזה עבר בקלות. מה לדעתך גרם לשינוי?
אני חושבת שמה שגרם לשינוי הוא ההחלטה שלי בעזרתך לעשות משהוא עם מה שאני חזקה
ולשים את הדברים שאני פחות חזקה בצד.
ואני רוצה לעשות שינוי, אני רוצה להיות מאושרת סוף סוף!
אמן ואמן! מה זה להיות מאושרת? למה את מתכוונת? היית פעם מאושרת?
להיות מאושרת זה להרגיש שווה, שרוצים אותי, שאוהבים אותי, שאני חשובה, שאני מרוצה ובטוחה בעצמי וביכולות שלי. הרגשתי מאושרת בהיריון ובלידה.
את יכולה לזהות מה היה בתקופת ההריון שגרם לך להיות מאושרת?
יתכן שבגלל שרציתי מאד להיות אמא. כל החיים חלמתי להיות אמא וחשבתי שאני אתן הכל לילדים ואספק להם הכל. אני זוכרת כשנכנסתי להריון לאחר 5 שנות נשואים הרגשתי אושר שלא יתואר.
את האמת שבכל פעם אני מדברת על הילדים או שאני שומעת עליהם דברים מרגישה אושר מדהים.
אני חושבת שהיחידים שאוהבים אותי באמת זה הילדים ואותם אני הכי אוהבת בלי שאני אצפה מהם לכלום.
